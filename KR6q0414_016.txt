# -*- mode: mandoku-view; -*-
#+DATE: 2016-06-08 5:37
#+TITLE: 隱元禪師語錄
#+PROPERTY: CBETA_ID J27nB193
#+PROPERTY: ID KR6q0414
#+PROPERTY: SOURCE Jiaxing Canon Vol. 27, No. B193
#+PROPERTY: VOL 27
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0414_J_016-0302c> 
#+PROPERTY: JUAN 16
隱元禪師語錄卷第十六¶
¶

* 讚¶

** 開山正榦禪師¶

#+BEGIN_VERSE
「　含曹溪毒入黃檗林渾身是苦遺累至今煙幕幕雨¶沉沉千古何人解此心」
#+END_VERSE
¶

** 希運禪師¶

#+BEGIN_VERSE
「　脫白斯地緣生福唐機投百丈舌露鋒芒在在標名¶黃檗也是熟處難忘杜撰接人六十棒流傳惡辣遍¶諸方」
#+END_VERSE
¶

** 懶安禪師¶

#+BEGIN_VERSE
「　識得牛兒驀劄歸欄不犯苗稼真個懶安突出閩城¶二十載占人田地太無端」
#+END_VERSE
¶

** 鴻休禪師¶

#+BEGIN_VERSE
「　不爽宿債端坐青松頭臨白刃如斬春風咦七粒瑩¶然揮不破至今洞壑猶玲瓏」
#+END_VERSE
¶

** 月輪禪師¶

#+BEGIN_VERSE
「　踏破草鞋不識和尚師子嚬呻猿猴伎倆撈摝再三¶歸去來月輪不在秋江上」
#+END_VERSE
¶

** 大休禪師¶

#+BEGIN_VERSE
「　興隆家國妙在休心雲龍際會輥芥投針莖草不拈¶兮建剎巳竟一葉未落兮滿地黃金」
#+END_VERSE
¶

** 中天師祖¶

#+BEGIN_VERSE
「　把茆廢址屢受訶煎六十有五匍匐　帝前請經鎮¶剎行業湛然龍樓顯煥卓立中天全彰祖道耀後光¶先」
#+END_VERSE
¶

** 天童密師翁¶

#+BEGIN_VERSE
「　岸眉卓朔雪鬢髼鬆單提楖栗如虎若龍截斷諸方¶要道掀翻黃檗家風殃及兒孫不了遍尋到處無蹤¶近日有人報道公然坐在天童」
#+END_VERSE

<pb:KR6q0414_J_016-0303a>¶

** 本師費和尚¶

#+BEGIN_VERSE
「　舌起浪堆眉挂鉗鎚結佛祖讎為生靈災觸著喪身¶失命擬之怒吼如雷當年錯禮三拜至今懊悔未灰」
#+END_VERSE
¶

** 接引彌陀(清亮禪人請)¶

#+BEGIN_VERSE
「　接引眾生護惜家寶利巳利人無可不可九有四生¶如風偃草一聲逗漏遍大千更立個中要甚麼」
#+END_VERSE
¶

** 題迎薰薛居士小像¶

#+BEGIN_VERSE
「　雲鶴戾天鹿鳴其側杲杲紅輪蒼蒼古柏卓立個中¶了然自得片石函經表素心堪為濁世之標格」
#+END_VERSE
¶

** 題母龔氏真¶

#+BEGIN_VERSE
「　立身行道顯君親得力回機一念真打破大千還故¶國是名出格報恩人」
#+END_VERSE
¶

** 自贊(潛子龔居士請)¶

#+BEGIN_VERSE
「　踞坐獅子眇視雲漢百獸潛藏是非冰泮靡佛靡仙¶奚毀奚贊寒巖鑿破鼻撩天迸出腥臊沒涯岸」
#+END_VERSE
¶

** 自贊(茶頭妙彰禪人請)¶

#+BEGIN_VERSE
「　這漢生平性好嗜茶描彼供養勾賊破家漫燒柏子¶熏渠鼻急剪松蘿煮瀑花細看面目無相似惟有趙¶州頗類他」
#+END_VERSE
¶

** 題無所耆舊¶

#+BEGIN_VERSE
「　道無所道學無所學生死去來孤雲野鶴了無話柄¶落人間一段清風動萬壑」
#+END_VERSE
¶

** 題鑑源落髮師真¶

#+BEGIN_VERSE
「　堂堂佛國幾落江村餐風眠雪乞候重綸紫氣騰騰¶兮全彰至德赤心片片兮徹見師恩爛翻玉軸酬難¶盡一滴曹溪洗淚痕」
#+END_VERSE
¶

** 達磨祖師(宗月禪人請)¶

#+BEGIN_VERSE
「　者老古錐坐此奚為魏梁不識胡漢難窺末後無端¶云直指幾多錯認兩莖眉噫流傳亂統如麻葦屈辱¶先宗過在誰」
#+END_VERSE

<pb:KR6q0414_J_016-0303b>¶

** 觀音(立像)¶

#+BEGIN_VERSE
「　救世婆心切居塵不染塵返觀常自在獨立待何人」
#+END_VERSE
¶

** 普賢¶

#+BEGIN_VERSE
「　願大如山行深如海獨跨象王自繇自在分身剎塵¶還菩薩債藤條半節豎乾坤一卷真經誰頂戴」
#+END_VERSE
¶

** 童子拜觀音¶

#+BEGIN_VERSE
「　不是心不是佛巖頭獨坐是何物小兒一見便傾身¶老子胡為而不屈咄有智不在年高無知安能作佛」
#+END_VERSE
¶

** 宮繡達磨¶

#+BEGIN_VERSE
「　九年面壁太殺無端宮壺草野莫不心寒針頭挑出¶西來意一任諸人冷眼看」
#+END_VERSE
¶

** 蓮池大師¶

#+BEGIN_VERSE
「　西方美人東土教主能淨能染堪彼堪此片念提持¶九有一心含裏十虛誠苦海之津梁乃濁世之明珠¶且道是誰雲棲大師」
#+END_VERSE
¶

** 天童老和尚¶

#+BEGIN_VERSE
「　半領袈裟蓋覆六座巨剎一條楖栗殺活天上人間¶眉卓朔舌潺湲大明國裏若為班三千龍象常圍繞¶今古聞風俱破顏」
#+END_VERSE
¶

** 柴立法弟(怕一禪人請)¶

#+BEGIN_VERSE
「　這漢藞藞苴苴慣隨義虎出入九年把住牢關一旦¶錯吞棘栗乘時直上金峰撞倒老人丈室几案壓倒¶當行伎倆從茲頓息飄然楖栗橫擔便向西菴卓立¶雖則與余同門分明兩不相識撒手打碎虛空至今¶無人辨的要辨的惟許宗支窺半鼻咄」
#+END_VERSE
¶

** 月光禪德¶

#+BEGIN_VERSE
「　俊哉阿師惜乎不遇棒頭未點撒手歸去彼此不識¶奚毀奚譽毀也譽也虛空添註月映錢塘三十二秋¶影落西湖光歸何處試問嫡骨兒孫急須著一轉語」
#+END_VERSE
¶

** 景西禪友
<pb:KR6q0414_J_016-0303c>¶

#+BEGIN_VERSE
「　這個阿師口苦心甜韜光斂跡有德無年同余參禮¶金粟撞破鼻孔半邊入廛垂手落人之後脫體翻身¶占人之先咦忘卻十五春秋一見面目儼然」
#+END_VERSE
¶

** 自讚¶

#+BEGIN_VERSE
「　獨跨獅兒坐斷兩岸非自非他奚毀奚贊被人描著¶不為好漢咄杖頭一段風光點著通身燦爛」
#+END_VERSE
¶

** 題鏡源師叔(請藏賜紫)¶

#+BEGIN_VERSE
「　皎如日明如鏡承天恩奉帝命輝煌千古禪林百萬¶人天皈敬愧余筆舌讚奚及喜有清溪日夜詠」
#+END_VERSE
¶

** 普賢¶

#+BEGIN_VERSE
「　這箇老漢口苦心甜獨跨大象雜踏三千行行不二¶法法功圓菩提樹下福蔭人天返觀日用事無別剎¶剎塵塵見普賢」
#+END_VERSE
¶

** 達磨¶

#+BEGIN_VERSE
「　迢迢幾萬里不識對梁王孤負西來意折蘆暗渡江¶若非逗漏安心法爭得於今五葉香」
#+END_VERSE
¶

** 釋迦¶

#+BEGIN_VERSE
「　彩霞影現碧落成痕脫空指註重疊雲屯讚奚加美¶毀亦無門真空妙相眼中屑秪把杖藜一併吞」
#+END_VERSE
¶

** 琪園唐居士乞題乃尊存憶居士行樂¶

#+BEGIN_VERSE
「　蒼松之下雲抱幽石晏坐於中悠然自適瑞氣凌霄¶芝蘭盈膝斷無他伎誰堪倫匹玉軸未分兮三才鼎¶立素絃弗彈兮風清八極虛空有盡仁壽奚敵太湖¶三萬六千頃浩浩狂瀾讚莫及」
#+END_VERSE
¶

** 題起龍游居士像(五雲侍者請)¶

#+BEGIN_VERSE
「　這個書翁獨倚青松五十餘載鈍置儒宗冷地抓著¶癢處迥然不與人同且喜腳跟雲五彩臨行一拂起¶清風」
#+END_VERSE
¶

** 題覺一耆舊像¶

#+BEGIN_VERSE
「　尋常覺得一萬事俱巳畢獨踞小柴床誰堪與倫匹
<pb:KR6q0414_J_016-0304a>¶云是保福主人驀被見窒謂非保福主人錯過面覿¶若個於茲了然端的咄耳順心通秪自知虛空註破¶又何必」
#+END_VERSE
¶

** 乙酉年菊月十有八日龍峰碧居禪人乞偈壽¶
乃師悟菴禪德然余粗行沙門不足大方之鑒¶
但莫逆於心相忘於言外可也偈曰¶

#+BEGIN_VERSE
「　貌蒼蒼德洋洋福兮壽兮莫可量萬行莊嚴清淨身¶人間天上盡欽仰從心近耳順餘風行草偃動吾廬¶塵塵剎剎呈三昧共演伽陀祝悟師我亦分身在其¶中一言千古定綱宗揭露光嚴真實相直與恒沙體¶俱同」
#+END_VERSE
¶

** 題龍峰三賢祠卷後(碧居禪人請)¶

#+BEGIN_VERSE
「　巖巖師座赫赫靈聰半簾明月一拂清風回四海之¶狂瀾斂千山之秀容三寶內秘寧居厥德二賢外翼¶不宰其功應物如響導民以中溫溫郁郁隱隱隆隆¶打翻固必兮門門不二坐斷涯岸兮法法圓通誰是¶其人劉氏朱翁」
#+END_VERSE
¶

** 密聲禪人求題乃師一雨像¶

#+BEGIN_VERSE
「　者個阿師有些倔僵誰為師承拈條拄杖想在金粟¶天童學得這個模樣請余為讚愈添不像且喜預留¶末後句茫茫一雨秋江上」
#+END_VERSE
¶

** 題士深翁居士行樂¶

#+BEGIN_VERSE
「　仁智繇來樂水山水山久矣待君閒紅顏白髮人無¶數誰肯清彈片石間」
#+END_VERSE
¶

** 自贊(玄生西堂請)¶

#+BEGIN_VERSE
「　心明眼正行端言格為天下師作萬世則隱隱隆隆¶喧喧赫赫值彼玄生減其半德順行逆行人天莫測¶毀耶贊耶其儀不忒圓明一座無私千古儼然黃檗」
#+END_VERSE
¶

** 自贊(虛白西堂請)¶

#+BEGIN_VERSE
「　這個僵漢有何伎倆人來問著一頓拄杖令人負屈
<pb:KR6q0414_J_016-0304b>¶無伸自彰惡名莫量描彼展掛愈添醜狀異目超宗¶漢子肯事者個模樣咦聊許虛心脫白者舒卷人間¶與天上」
#+END_VERSE
¶

** 題龍華寺心月耆宿像贊¶

#+BEGIN_VERSE
「　人間天上如一夢宅豁開夢眼不被夢惑弗出門庭¶物豈能賊推開戶牖風清月白了無一法累兒孫秪¶守龍華待彌勒」
#+END_VERSE
¶

** 無依禪人求贊二親圖¶

#+BEGIN_VERSE
「　父天母地生物不測恩大難酬懇予贊德能返本源¶孝道乃克存耶亡耶超證俱得有子如斯人天可則¶金剛頂上足安身萬壑千巖皆仰側」
#+END_VERSE
¶

** 題貞烈吳氏贊¶

#+BEGIN_VERSE
「　苟生渾濁世百歲亦如何天鑄玉貞骨千秋詎可磨¶凡緣酬巳畢想必在天曹一段冰魂歸去也惟留正¶氣遍娑婆」
#+END_VERSE
¶

** 題潔公耆舊像¶

#+BEGIN_VERSE
「　大德弗形真行匪節土面灰頭六十三秋撒手臨行¶一段清潔囊藏滿腹珍珠至今無人甄別要甄別惟¶許親兒自打徹」
#+END_VERSE
¶

** 題碧居禪人乃堂小影¶

#+BEGIN_VERSE
「　母在不遠遊遊必有其方婆有力量子能扶法中王¶法行孝亦至雖遠亦何妨大地一念中而況在扶桑¶孝名馳四海婆道巳全彰誠為真佛母不負僧中郎」
#+END_VERSE
¶

** 碧居禪人求贊母¶

#+BEGIN_VERSE
「　坤德唯厚載物無疆節行益堅履冰如常獨占乾坤¶正氣密藏金玉餘光七十年來中孚至善百千劫外¶嘉音愈揚可為生佛之母堪作天女之王大哉楊氏¶濁世津梁」
#+END_VERSE
¶

** 自贊(首座慧門請)¶

#+BEGIN_VERSE
「　者個老漢妄想達旦奪饑食驅耕牛徒誇好手棒青
<pb:KR6q0414_J_016-0304c>¶天摟明月虛粧好傼誑談般若十五春秋惹得百萬¶人天毀讚狹路逢著返擲獅兒敢保此身無處藏攛」
#+END_VERSE
¶

又(首座木菴請)¶

#+BEGIN_VERSE
「　者個老人看破幻化空身拈條楖栗直指本有天真¶會萬物為自巳分自巳為剎塵臨事有主知幾如神¶是吾種草能珍重一度抬眸一度新」
#+END_VERSE
¶

又(西堂即非請)¶

#+BEGIN_VERSE
「　者個老朽本分不守自像自讚自不知醜究竟胸中¶一無所有空餘兩莖眉毛被人描著不妨好手一任¶展在萬仞峰頭日炙風吹天長地久」
#+END_VERSE
¶

又(維那無依請)¶

#+BEGIN_VERSE
「　這個阿師素好閒居無端乘一獅子被人擬作文殊¶六十年來無拘無束百千劫外自在自如酷愛黃檗¶果然熟處難忘密契白雲夢亦同其卷舒把住獅兒¶漫哮吼恐教驚裂老太虛」
#+END_VERSE
¶

又(後堂心盤請)¶

#+BEGIN_VERSE
「　這個老賊不分皂白入門一頓拄杖佛來開口不得¶若非前代德山便是後身黃檗會得棒頭永劫而弗¶忘可為千古法門之標格」
#+END_VERSE
¶

又(堂主廣超請)¶

#+BEGIN_VERSE
「　滿目春風一肚古庚喝馬驅牛少喜多爭普天之下¶那有這個村僧虛堂展掛真可憐生唯有頂門一點¶妙處信手摸著毫端堪繼佛祖之真燈咄」
#+END_VERSE
¶

又¶

#+BEGIN_VERSE
「　這個尊叔好松梅竹一旦林成有鳳來宿靜悄悄兮¶亦不成氣昂昂兮威而不屈六十年來半似風顛¶剎那變幻難以名目滿臉鋒芒逼殺人忽起雲濤震¶山谷」
#+END_VERSE
¶

又(書記繼之請)¶

#+BEGIN_VERSE
「　者個老子有何可據呵風棒月遊戲神通喝馬驅牛
<pb:KR6q0414_J_016-0305a>¶以為佛事滿頭白雪愈見風光一點潭心龍蛇會聚¶塵尾橫拈更奚為兀然坐斷主中主」
#+END_VERSE
¶
¶
¶
¶
¶
¶
¶
¶
¶

* 記¶

** 中天祖福善堂香燈碑記¶

蓋聞混沌既判清濁肇分三才鼎立萬類森然稟其¶
清者不昧乎源復證圓明之性則成賢成聖成祖成¶
佛直造未判之先稟其濁者溺情忘返汩其本具之¶
心則為凡為愚為貪為不肖遂至于靡所不為於戲¶
法育難酬詎可忘本甘沉於萬有之中不自覺悟哉¶
余每懷先人苦心不能繼述其事而成厥志近有萬¶
安甫宇洪居士特造丈室請為福善堂立香燈碑記¶
余念祖之有功山門而利及後世者溥雖不能言又¶
烏得無二也祖諱正圓號中天惠安陳氏子幼失恃¶
怙稍長業於船生嘉靖壬寅歲卒萬曆庚戌夏世壽¶
六十有九法臘七七之冬性忠良喜利物重法輕身¶
見義勇為素奉三官一日泛萬安海中忽覺其業巳¶
非乃有出世之志先夜合城善信咸夢海中浮物恍¶
如人狀次早同到海隅果符其夢祖時正棄舟投波¶
中捧經跏趺水上善信駭然操舟得之以為真人示¶
現迎回搆堂以居名曰福善越數載往省禮大庵為¶
祝髮師受庵付囑采隱黃檗廢址巳而山民侵凌祖¶
堅忍力禦之歷年既久勢難抵支因思名山祖庭非
<pb:KR6q0414_J_016-0305b>¶
龍藏莫克鎮於是叩闕請經年巳耳順星霜八載歷¶
苦萬狀未遂其志示疾而逝師鑑源師叔鏡源繼之¶
六載命乃下差內監王公齎到山相國葉文忠公為¶
檀越主藏閣法堂煥然一新十有五載侵凌潛蹤山¶
門肅靜雖得洪護之力抑亦吾祖冥勳之所致也迨¶
二師歸寂相國登遐外侮復熾遂請天童密雲和尚¶
主之本師費和尚繼焉余復接席草創略備甲申春¶
萬安善信接至福善謁祖出身之處仍請陞座舉揚¶
始末與眾共知祀祖位于堂右為滿一城福善之弘¶
願誠人人知源報本之道也余默有香燈之舉而洪¶
居士亦有續燄之萌不謀而合戊子季冬造余乞偈¶
為徵即說偈曰水有源兮山有宗溯源返本見全功¶
人人卓立中天下誰不挑燈炤祖翁一時各捐貲財¶
同諸善信樂成其事巳丑冬復建中天堂于東首以¶
表吾祖始震之位尊祖德也所斂勝緣置園十一畝¶
于高墓等處更餘五十五金存黃檗買田每歲給穀¶
一千斤永為香燈之需儼然杲日獨耀聯輝續燄烜¶
赫無窮矣是為記。¶

** 報恩塔記¶

余母龔氏原葬於家山祖園之中偶有堪輿謂此墳¶
右肩犯文曲之病恐不利二房長枝越明年果如其¶
言始信風水之驗而卜地葬親詎可忽也繇是懷愧¶
不巳莫之能解一日諸耆舊入室謂佛母地既不吉¶
宜乎遷葬奚慮其弗克然某等各有慈嚴未歸於土¶
萬望和尚許可共附其傍則歿存兩安是某等之大¶
幸也余曰善哉遂斂衣資三十餘金以充常住乃同¶
葬於熨斗山松庵之左其塔曰報恩時歲在辛巳季¶
夏庚申日也復置田七畝在莫厝洋以為遞年春秋¶
祭掃之需聊申追薦報本之道外附一壙係比丘尼¶
海瀙優婆夷隆菽等捐金壘成預圖百年藏真之計
<pb:KR6q0414_J_016-0305c>¶
以表諸上善人俱會一處所謂天地同根萬物一體¶
豈昧斯舉耶偈曰形生大本重丘山未報劬勞暗淚¶
潸忽悟萬靈共一體雙親頓證剎那間。¶
¶
¶
¶
¶
¶
¶
¶

* 雜著¶

** 山志引¶

勢拔穹窿屹然永固形盤大地覿體全真是以奇巖¶
幽谷雲水居焉廣穴巨川龍象宅焉乃至達觀上士¶
每於山色溪聲脫落見聞與林巒澗壑渾為一體名¶
實並稱千古而不磨也故集是編略示檗山勝概庶¶
後之君子策杖尋源履踐前轍而不迷蹊徑者則山¶
靈默有所望矣。¶

** 寺引¶

毘耶丈室一榻風光舍衛講堂四面通達至于我土¶
琳宮紺殿表表可望者皆因人而致之匪徒搆其虛¶
席間雖隆替不一中興每自有待焉是以帝德旌崇¶
民心歸仰寶殿龍樓一時顯煥祖庭僧舍八字打開¶
慕道緇素莫不繇斯門而入也。¶

** 僧引¶

傳云人能弘道非道弘人誠哉是言也凡主持家國¶
決擇草野惟人為貴而況擔荷佛祖丕振宗風之人¶
乎茲山劈自正榦炳於希運聲徹九重道揚四海山¶
以人重人以山靈互相並傳而不磨其餘弄泥團漢¶
藞藞苴苴磊磊落落總被老僧筆尖頭上放大光明
<pb:KR6q0414_J_016-0306a>¶
爍破面門了也。¶

** 法引¶

一法若有毘盧墮在凡夫萬法若無普賢失其境界¶
若也救毘盧而不墮全普賢以無失可謂善說法者¶
矣然則剔脫有無關捩掀開凡聖名言塵說剎說熾¶
然說何待西天東土諸老古錐拈槌豎拂指東話西¶
搖唇鼓舌說青道黃為祥為瑞為殃為害以為法式¶
者哉這裏還著得毘盧麼請下個註腳。¶

** 齋單引¶

夢回眠底拈來物我囫圇翻轉舌頭爛嚼虛空粉碎¶
究竟施無所施施弗均歟推窮受無能受受莫大焉¶
物我同盤兮萬金易費施受角立兮滴水難消。¶

又¶

突出超方眼何妨百鳥銜花放下鐵臉皮一任天人¶
奉供所以人人鼻孔昂藏個個嘴頭打濕直至飽齁¶
齁去不辜檀信之恩脫若肚皮脹穿飯錢一時酬畢。¶

又¶

滅卻正法眼截斷老婆禪元無一粒米寧蓄半文錢¶
誰施誰受孰貪孰慳寬著肚皮噇飽橫眠若不與麼¶
蒼天蒼天。¶

** 伽藍殿燈油引¶

本山伽藍護殿之側願力弘深神功叵測以此光明¶
少他不得每月計油三觔為則破暗之道貴乎明德¶
續燄聯燈冥勳日剋。¶

** 為龍鳳寺募緣引¶

長至前二日獅巖夏居士請余遊龍鳳遍覽勝概多¶
是宋室名賢之墨蹟則前朝法道隆盛寺宇壯麗抑¶
可知矣今乃寥寥無聞莫非吾徒不能張其道以光¶
祖庭而破屋敗椽搖拽雲中怪雨淒風悲鳴天外又¶
何疑焉茲有良智禪人志圖恢復乞余數言為徵倘
<pb:KR6q0414_J_016-0306b>¶
有鳳舞龍翔一肩荷負梵剎煥然勝于前朝亦未可¶
知也偈曰宋室人何在美名流至今招提淹草莽風¶
雨尚悲吟智者欲恢復檀那即布金因緣會遇時千¶
古一同心。¶

** 為資福寺募齋僧田引¶

資福去黃檗念餘里禪學道流莫不於斯暫息瓢囊¶
而後直上檗山則無望崖退席之懼矣大似化城權¶
攝疲眾抑令人人俱登於寶所也茲有良守禪人結¶
茅多載感化善信一時樂成精舍蓋雲衲去來紛紛¶
者愈眾而其家風靡靡愈儉難炊無米飯以給方來¶
願募無漏田永供禪德特造余室乞偈取信余雖不¶
能言又安得而無言也偈曰不是渠農愛嗇慳本無¶
一物待高賢吾人若要途中飽信手揮來資福田。¶

** 為岱山募齋僧田引¶

黃檗與岱山相去六百餘里溪山雖隔而道契猶面¶
也雲衲屢屢稱岱山主人無諸城府不立門戶賢愚¶
一致賓主兩忘廣納四來大包荒穢誠為人天之福¶
田堪作雲水之歸處一日持疏乞余說偈警諸同志¶
共成勝事以為永久齋僧無漏之良田余思吾閩大¶
心僧伽舍禪人者誰歟乃歡喜踊躍而為說偈獨羨¶
岱山好養賢囊空豈肯讓人先滿懷托出渾無物撮¶
土為金成福田。¶

** 戊子季夏望日師與客會于拱橋忽然天際流¶
輝五彩文明謂客曰此慶雲也斯日嘉會示現¶
瑞氣之兆另日必有禎祥之應遂歌而志之歌¶
曰¶

陰陽調和兮瑞物生師資契會兮學業成中外一如¶
兮禪林振主賓唱和兮大道行慶雲爛熳兮瑞氣之¶
所鍾佛日長懸兮吾　皇之德明。¶

** 能得監院乞規文以警僧眾
<pb:KR6q0414_J_016-0306c>¶

教外別傳肇自迦葉禪門規制始於百丈故我土自¶
唐及宋以至于明凡有禪林者莫不遵而行之然行¶
之至者禮義存名位正法道尊付囑弗妄而禪林振¶
矣行之未至規繩不備師資混濫不肖者操其權賢¶
者退其位私念一萌公事盡廢以致中外不睦禪林¶
繇此而削弱也苟忽而弗行則無恥之徒分房列戶¶
靡所不為縱有百千共聚如惡乂聚成外道法奚益¶
於祖庭乎蓋黃檗係列祖之席先人不惜身命叩¶
闕請藏為重此席故感得天童金粟二老人闡揚大¶
法醒覺群迷重光祖道余愧不肖住持八載同諸衲¶
子恢復鼎建艱辛萬狀不知有身不知有名屢受無¶
根之謗亦為此法席故也若夫正見衲僧須擇正言¶
行正事不為邪魅所惑則祖法存焉祖法存禪林興¶
祖法亡禪林廢所謂寧可無人不可無法也茲者。¶

聖制在邇本山耆舊同諸執事等須擇吉日起期定¶
執事以存聖制一一依規而行倘有違者耆舊與執¶
事公議擯罰庶不愧同住一會亦不辜先人創制之¶
本懷也乙酉年十月十一日寓龍泉丈室書　　之。¶

** 臣農即事篇後序¶

余讀臣農即事篇乃知百草頭邊泣露吟風淋漓感¶
慨撼動天地鬼神擊起赤膽忠心至於林巒草野莫¶
不咸皆號呼長太息者矣於戲有國有家有禪林者¶
苟無這段骨氣者付肝腸而能成立其事又鳥可得¶
乎然則臣農老翁並荷儒佛有年今巳遯于桑梓每¶
與村農野牧撫掌高歌拍拍是令而其語言磊落逸¶
性顛狂有時喝馬驅牛有時棒風呵月言人之所未¶
言行人之所未行知他凡耶聖耶儒耶佛耶耕耶釣¶
耶試問高明緇素著一轉語。¶

** 重刻禪林寶訓序¶

此書盛行於江北大著於吳中而閩粵師僧十有八
<pb:KR6q0414_J_016-0307a>¶
九莫之見聞欲其禪林之振法道之隆詎可得乎予¶
昔行腳金粟時目之如獲至寶懷之有年雖不能力¶
行抑亦不敢須臾忽也然是集始自明教老人終於¶
懶菴大師於中三百篇皆從諸老真心中流出而其¶
語言光明正大直截簡切真為萬世師法然其會甚¶
易而行之誠難也貴乎剪花取實急救像季之流弊¶
摧邪扶正恢復上古之真宗澆漓之風既息渾樸之¶
道巳全而口耳傳流之弊悖逆無根之說曷繇而興¶
余每欲刊行與眾共之所愧囊空弗克其事今玄生¶
禪人鳩諸同志剞劂流通大有補於閩粵倘遇血氣¶
衲僧磕著一言半句將來蓋天蓋地奚愁乎禪林之¶
不振法道之不隆非惟子之願巳足亦不辜從上諸¶
老口門放大寶光炤耀天下禪林之本懷也。¶
¶

癸巳仲秋弟子性宗募刻黃檗¶
全錄一十七卷¶

板藏嘉興楞嚴經房流通¶
¶
¶
隱元禪師語錄卷第十六終