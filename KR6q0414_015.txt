#-*- mode: mandoku-view; -*-
#+DATE: 2015-08-30 21:51:35.422169
#+TITLE: 隱元禪師語錄
#+PROPERTY: CBETA_ID J27nB193
#+PROPERTY: ID KR6q0414
#+PROPERTY: SOURCE Jiaxing Canon Vol. 27, No. B193
#+PROPERTY: VOL 27
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0414_J_015-0295b> 
#+PROPERTY: JUAN 15

 隱元禪師語錄卷第十五¶
¶

詩偈¶

福嚴寺化齋糧¶

#+BEGIN_VERSE
「　破寺寥寥一物無驢兒踢踏屎腸枯驀頭磕著知音¶者出手相將盡力扶
#+END_VERSE
」¶

殘臘賦白雲歸¶

#+BEGIN_VERSE
「　偶離寒巖一歲餘閒房盡付白雲居寄言珍重銜花¶鳥莫動床頭古篆書
#+END_VERSE
」¶

其二¶

#+BEGIN_VERSE
「　白雲候我不歸山朝暮窗前影復還我慰白雲今且¶去明年春半接衰顏
#+END_VERSE
」¶

其三¶

#+BEGIN_VERSE
「　我是巖中一老僧入廛疏曠卻難能閒雲扶我同歸¶去古路雖高亦可登
#+END_VERSE
」¶

其四¶

#+BEGIN_VERSE
「　楖栗橫擔歸去來冷雲深處好生埋聊擎一缽千山¶供舌卷蓮花頂上開
#+END_VERSE
」¶

聞山中有事似外護諸居士¶

#+BEGIN_VERSE
「　一杖橫挑在處閒如何獨戀舊青山不愁雲水無依¶怙恐那煙波沒聖顏
#+END_VERSE
」¶

舟中偶成¶

#+BEGIN_VERSE
「　獨泛輕舟接上流機峰相觸滿灘頭一溪碧映春三¶月浸殺虛空得自繇
#+END_VERSE
」¶

掃塔哭天童老和尚¶

#+BEGIN_VERSE
「　摸著瘡痕恨祖翁恨教徹骨動悲風這場冤屈向誰¶說淚洒青山片片紅
#+END_VERSE
」¶

過小白嶺遇兇逆有感¶

#+BEGIN_VERSE
「　掃塔旋歸小嶺巔群兇猖獗撼青天渾身割截無遺¶恨太白雲侵最可憐
#+END_VERSE
」
<pb:KR6q0414_J_015-0295c>¶

雞冠花¶

#+BEGIN_VERSE
「　出萃簪纓報早秋雄雄卓立戰風頭一團英氣天然¶別泣露虫疑顫未休
#+END_VERSE
」¶

中秋寓西林禪院¶

#+BEGIN_VERSE
「　銀河皎潔映秋深玉露香飄寄此心不昧當年行腳¶處霜輪又轉向西林
#+END_VERSE
」¶

示賣油僧(冒稱得法)¶

#+BEGIN_VERSE
「　裨販天童稱上流面皮厚也不知羞福城如許英靈¶漢肯聽油僧賣嘴頭
#+END_VERSE
」¶

時僧誇文章為勝義故示之¶

#+BEGIN_VERSE
「　可憐一等雕虫僧模寫虛空夢未曾流俗不明正法¶眼之乎也者當宗乘
#+END_VERSE
」¶

折江梅¶

#+BEGIN_VERSE
「　瘦影橫江春事奇鱗龍如許戀香枝陌頭盡是仙阤¶客折得孤標寄向誰
#+END_VERSE
」¶

掃瑞天祖塔¶

#+BEGIN_VERSE
「　稽首瑞天燦祖塋兒孫踢踏滿榕城今朝不肖重拈¶舉杲日昭回萬古明
#+END_VERSE
」¶

壽道山印天耆舊¶

#+BEGIN_VERSE
「　讚道山兮罵道山舌頭無骨自忙閒眉毛剔起三千¶劫惟見道山不改顏
#+END_VERSE
」¶

覺予禪人乞偈重興顯鏡寺¶

#+BEGIN_VERSE
「　素聞聖跡在湄洲老倒頭陀欲避休顯鏡重光含萬¶象善人有願共來修
#+END_VERSE
」¶

示達禪人¶

#+BEGIN_VERSE
「　本色衲僧鐵脊梁巍然一座獨全彰三千剎海毫端¶現遍界氤氳優缽香
#+END_VERSE
」¶

示南山禪德¶

#+BEGIN_VERSE
「　幾回打草自忙閒惹得霜花入鬢斑踏遍乾坤無覓¶處誰知鱉鼻在南山
#+END_VERSE
」
<pb:KR6q0414_J_015-0296a>¶

化香燈田¶

#+BEGIN_VERSE
「　慧燈炤徹塵沙界福報莊嚴億萬生寄語閻浮諸善¶信可來佛地種光明
#+END_VERSE
」¶

修普同塔¶

#+BEGIN_VERSE
「　翠竹林間無縫塔百千舍利現其中大悲同體雖非¶別殊勝莊嚴在爾躬
#+END_VERSE
」¶

募香燈田¶

#+BEGIN_VERSE
「　山前一片閒田地幾欲思歸舊主人聊借玉毫光出¶現滿堂佛日又重新
#+END_VERSE
」¶

示以乾楊居士回潮¶

#+BEGIN_VERSE
「　杖頭殺活剪春風兩岸花驚半斂紅莫遣落英隨水¶去恐教浪濺動蛇龍
#+END_VERSE
」¶

又¶

#+BEGIN_VERSE
「　腳跟在處是家鄉何事區區獨自忙空手而來空手¶去幸無半點污君腸
#+END_VERSE
」¶

隔墻梅¶

#+BEGIN_VERSE
「　渾身鐵骨迥牢關如許偷心空自還霜露恩深難盡¶昧聊伸幾點播塵寰
#+END_VERSE
」¶

示超塵善人¶

#+BEGIN_VERSE
「　日用騰騰沒點塵不須穿鑿也天真現成活計如相¶委便是蓮花國裏人
#+END_VERSE
」¶

示王性德優婆夷¶

#+BEGIN_VERSE
「　世事漚華奚足憑百年如夢總非真祖師門下無多¶語秪要回光炤本人
#+END_VERSE
」¶

龍江修水陸普度夜懷五首¶

#+BEGIN_VERSE
「　誰迷方寸混天經百萬華居一斬平故國英賢何處¶去唯餘孤月炤空城
#+END_VERSE
」¶

其二¶

#+BEGIN_VERSE
「　睫得眼來春復秋海門浪吼更添愁兩城人物今何¶在一片悲風起髑髏
#+END_VERSE
」
<pb:KR6q0414_J_015-0296b>¶

其三¶

#+BEGIN_VERSE
「　眾生未徹本來源業識茫茫永夜昏一自惡風輕捲¶後撞頭磕額出無門
#+END_VERSE
」¶

其四¶

#+BEGIN_VERSE
「　劈面一刀酬債畢皮囊脫落寄誰家愧無道力資君¶福聊借金風剪業花
#+END_VERSE
」¶

其五¶

#+BEGIN_VERSE
「　頭陀磊落出煙霞各展神通豈有涯不涉人間幻夢¶事單提佛子盡歸家
#+END_VERSE
」¶

為雪臺曾居士薦母¶

#+BEGIN_VERSE
「　赤體條條歸去來了無一物惹塵埃到頭真個婆心¶切又放光明炤雪臺
#+END_VERSE
」¶

中天祖開光偶占¶

#+BEGIN_VERSE
「　憶想恩深向上關抬眸忽見紫雲還千秋隱隱青峰¶裏一點光明炤世間
#+END_VERSE
」¶

禪人送黃菊戲占三絕¶

#+BEGIN_VERSE
「　卻子多年影亦灰何緣今日有花開金文浪籍閒房¶裏擬是陶公遠寄來
#+END_VERSE
」¶

其二¶

#+BEGIN_VERSE
「　幽骨偏為霜月期淡情初放使君知不圖紅粉沽名¶譽秪恐人間錯此時
#+END_VERSE
」¶

其三¶

#+BEGIN_VERSE
「　肅肅天威妒艷芳群英落節暗淒涼羨君隱隱東籬¶下聊寫清幽對法王
#+END_VERSE
」¶

戊子中元夜夢遊龍潭¶

#+BEGIN_VERSE
「　峭壁何勞動素琴空巖無耳孰知音不來以踐蒼龍¶信恐負寒潭一片心
#+END_VERSE
」¶

復位中居士
<pb:KR6q0414_J_015-0296c>¶

#+BEGIN_VERSE
「　素飲談言可解紛亂離師友那堪聞空巖喜得無餘¶物一塵清風洗白雲
#+END_VERSE
」¶

次十龍鄭居士韻¶

#+BEGIN_VERSE
「　采隱深山日上遲夢雲何事困男兒含羞不忍看塵¶世引壁偷光炤兩眉
#+END_VERSE
」¶

募萬安福善堂中天始祖香燈¶

#+BEGIN_VERSE
「　水有源兮山有宗溯源返本見全功人人卓立中天¶下誰不挑燈炤祖翁
#+END_VERSE
」¶

示汀洲妙融禪人¶

#+BEGIN_VERSE
「　闍黎好個沒來繇要我閒言遮面羞自有春風生足¶下飄然一葦上汀洲
#+END_VERSE
」¶

送無得首座住萬安¶

#+BEGIN_VERSE
「　雲孕澄潭幾曉昏養成頭角始驚群掀翻白浪三千¶尺噴出驪珠炤海門
#+END_VERSE
」¶

送良冶西堂住旗山¶

#+BEGIN_VERSE
「　忽然一擊破三關信步崚嶒氣象閒掣得勝旗峰頂¶豎龍蛇影裏走千山
#+END_VERSE
」¶

送也懶西堂住高峰¶

#+BEGIN_VERSE
「　自入林中孰共班完全毛羽拍空還一飛直上高峰¶頂五彩文明炤世間
#+END_VERSE
」¶

示連江縣維祥張居士¶

#+BEGIN_VERSE
「　三月連江春正肥半舒柳眼笑黃鸝喚回如許未歸¶客腳底風光映四維
#+END_VERSE
」¶

示聯壁丘居士¶

#+BEGIN_VERSE
「　善人卻有大因緣自種靈苗般若田喜得高峰甘露¶洒開花結子正當年
#+END_VERSE
」¶

寄示良者禪人化糧¶

#+BEGIN_VERSE
「　西江吸盡沒生涯口閣虛空待晚霞豈料山山竟日¶雨眉毛打濕眼添花
#+END_VERSE
」¶

其二
<pb:KR6q0414_J_015-0297a>¶

#+BEGIN_VERSE
「　單提一缽過千家平等心求豈有涯莫謂爹貧累子¶苦通身淨潔混泥沙
#+END_VERSE
」¶

其三¶

#+BEGIN_VERSE
「　遍尋無物塞饑瘡個個盧都對法王可有神通來獻¶供免教破篾束枯腸
#+END_VERSE
」¶

示碓房行者¶

#+BEGIN_VERSE
「　腳跟有據休勞讓碓嘴生花勿計功一踏須教直到¶底不孤墜石祖家風
#+END_VERSE
」¶

示化圊頭僧¶

#+BEGIN_VERSE
「　生佛原無半點塵秪因不覺惹通身這回滌盡無明¶垢又見本來清淨人
#+END_VERSE
」¶

示化禪帳僧¶

#+BEGIN_VERSE
「　及第心空卻悄然那知蚊子外錐針生成徹骨無遮¶護任爾全功布幔天
#+END_VERSE
」¶

次無價趙居士遊石門韻¶

#+BEGIN_VERSE
「　愛客長年不掩關石床寂寞待雲還寒心一片澄潭¶月徹底分明炤萬山
#+END_VERSE
」¶

其二¶

#+BEGIN_VERSE
「　潦倒年來懶戲毬無言竟日思休休相知一滴曹溪¶水買茗無錢罵趙州
#+END_VERSE
」¶

其三¶

#+BEGIN_VERSE
「　荷佛擔儒宇宙中半舒肝膽對晴空密移寸步驚山¶鬼撼醒雲頭一钁翁
#+END_VERSE
」¶

示良守禪人禁步¶

#+BEGIN_VERSE
「　放下身心萬事休不移寸步遍皇洲人情佛法從教¶爛剩得虛空印鐵牛
#+END_VERSE
」¶

募漆大殿柱¶

#+BEGIN_VERSE
「　渾身是膽要撐天皮外揩磨任大賢一且豁然光宇¶內分明不愧法王前
#+END_VERSE
」¶

示古木禪人
<pb:KR6q0414_J_015-0297b>¶

#+BEGIN_VERSE
「　古木巖前一兀禪謾將聖箭攪三玄恐教錯入名言¶裏笑破虛空口半邊
#+END_VERSE
」¶

示化紙禪人¶

#+BEGIN_VERSE
「　玄沙慣用三張紙黃檗頻添億萬言法眼分明遍大¶地請君收拾在雲牋
#+END_VERSE
」¶

示行童性派¶

#+BEGIN_VERSE
「　老倒無聊自放憨雷轟電掣當司南山童會得機前¶句緊捎芒鞋上竹庵
#+END_VERSE
」¶

別士荃林居士¶

#+BEGIN_VERSE
「　雲懶寒巖送客遲怪聞萬籟占先機慇懃細囑峰頭¶月早向鰲江候紫微
#+END_VERSE
」¶

送玄生西堂¶

#+BEGIN_VERSE
「　竟日敲推一字無者回相見又盧都雖然個事離情¶謂翻轉舌來解罵吾
#+END_VERSE
」¶

山居閒詠¶

#+BEGIN_VERSE
「　幾莖白髮玷青山一念回機萬境閒坐久那知天地¶老行雲流水不相關
#+END_VERSE
」¶

示雪立禪人¶

#+BEGIN_VERSE
「　檗岫雲堆古到今迷蒙影裏自沉吟遲留天界半輪¶月水炤寒潭一片心
#+END_VERSE
」¶

#+BEGIN_VERSE
「　格外風光世莫論五雲深處獨稱尊杖頭卓出遼天¶水洗盡青山萬點痕
#+END_VERSE
」¶

寄懷姚居士¶

#+BEGIN_VERSE
「　閒坐巖房彈古今局開南戶冀知音青山突兀應流¶水流水還曾炤此心
#+END_VERSE
」¶

#+BEGIN_VERSE
「　滿目風光總是塵幾能個裏返留神源頭一點明如¶鏡何事茫茫混海濱
#+END_VERSE
」¶

道中吟¶

#+BEGIN_VERSE
「　狂吟數里野人家杖撥秋風入路賒四句伽陀誦未¶已行行不覺到龍華
#+END_VERSE
」
<pb:KR6q0414_J_015-0297c>¶

仰天巖¶

#+BEGIN_VERSE
「　萬石林中獅子子仰天長嘯一聲孤眼空不辨龍蛇¶影那管人間有與無
#+END_VERSE
」¶

龍華寺¶

#+BEGIN_VERSE
「　古剎巍巍迥碧空竟年搖曳白雲中不知若個風顛¶漢能續前朝蓋代功
#+END_VERSE
」¶

又¶

#+BEGIN_VERSE
「　莫謂僧閒到處遊杖藜興發滿林秋娑婆原是祖田¶地直撞橫眠得自繇
#+END_VERSE
」¶

文榕¶

#+BEGIN_VERSE
「　歷盡風霜不改顏千秋蒼翠蔭人間雖然老大非材¶用曾占鰲頭第一班
#+END_VERSE
」¶

南林寺¶

#+BEGIN_VERSE
「　信宿南林誰與齊林成果有鳳來棲道人亦愛秋山¶好到處風光一杖藜
#+END_VERSE
」¶

登金剛頂¶

#+BEGIN_VERSE
「　金剛頂上結跏時瘦骨稜稜徹四維定久不知誰是¶我憑風吹動兩莖眉
#+END_VERSE
」¶

贈若石禪人住山¶

#+BEGIN_VERSE
「　住山一钁舊生涯荷月鋤雲帶晚霞翻去覆來能恰¶好何妨撒手在懸崖
#+END_VERSE
」¶

遊九鯉湖二首¶

#+BEGIN_VERSE
「　瀲灩湖光映碧天千山撼影動珠聯間移竹杖深機¶語逗漏雷轟句占先
#+END_VERSE
」¶

又¶

#+BEGIN_VERSE
「　遊罷名潭夢醒時言歸猶恨翼飛遲無勞喜雨紛紛¶送恐濕老僧兩道眉
#+END_VERSE
」¶

贈天壺巖朗玄山主¶

#+BEGIN_VERSE
「　磨歷風霜幾劫春一番徹骨一番新偶來挑出壺中¶月惟炤巖頭舊主人
#+END_VERSE
」
<pb:KR6q0414_J_015-0298a>¶

留題南山¶

#+BEGIN_VERSE
「　鳳宿蒼梧氣象閒金仙現處別人間到來始見家風¶舊獨占閩南第一山
#+END_VERSE
」¶

贈獅岩慧門首座¶

#+BEGIN_VERSE
「　僧風紊亂祖庭衰何事藏牙萬石堆趁出峰頭獅子¶子遼天哮吼一聲雷
#+END_VERSE
」¶

贈斂石木菴首座¶

#+BEGIN_VERSE
「　渾淪祖道不勝哀推出撐天拄地來雲斂也知山有¶骨石頭迸裂頂門開
#+END_VERSE
」¶

贈後堂心盤公¶

#+BEGIN_VERSE
「　白雲影裏路崔嵬步步風高獨往回接得檗山拄杖¶子險崖敲出句如雷
#+END_VERSE
」¶

贈廣超堂主¶

#+BEGIN_VERSE
「　祖師心印人人具也要經天緯地才撐拄石門須鐵¶漢虛空撲碎眼弘開
#+END_VERSE
」¶

示太鏡禪人¶

#+BEGIN_VERSE
「　念念圓明淨似鏡了無一物滯真性上人返炤於其¶中直下超凡而入聖
#+END_VERSE
」¶

嘆鳳山也懶首座¶

#+BEGIN_VERSE
「　悶來窗底嘆離騷眾角何殊鳳一毛不忍唾餘混細¶壑通身手眼出洪濤
#+END_VERSE
」¶

示龍峰巖正可禪人¶

#+BEGIN_VERSE
「　求法闍黎沒曉分誰知孟浪不成文莫教惹著無明¶發打破龍峰幾甕雲
#+END_VERSE
」¶

贈明祥褚居士¶

#+BEGIN_VERSE
「　劬勞恩大最難酬一股刳來孝道週不獨慈風彌宇¶宙縱教千古振徽猷
#+END_VERSE
」¶
¶
¶

<pb:KR6q0414_J_015-0298b>¶
¶
¶
¶
¶
¶
¶
¶
¶
¶
¶

小溪十詠¶

#+BEGIN_VERSE
「　老來偶得天休兀兀百無所求此去石門不遠笑看¶一帶狂流
#+END_VERSE
」¶

#+BEGIN_VERSE
「　適意直下便休豈更區區外求倘來黃金百鎰爭如¶一枕溪流
#+END_VERSE
」¶

#+BEGIN_VERSE
「　怖頭狂走無休狂歇夫復奚求巖靜鳥啼花落天空¶雲散水流
#+END_VERSE
」¶

#+BEGIN_VERSE
「　不是世間濁漢亦非格外名流寓目好山好水任他¶呼馬呼牛
#+END_VERSE
」¶

#+BEGIN_VERSE
「　數寶終非己益算沙徒自勞求偶憩小溪一夢頓忘¶五百春秋
#+END_VERSE
」¶

#+BEGIN_VERSE
「　濃淡扶疏蓋頂潺湲濯足清流無垢淨光發現併吞¶萬億神洲
#+END_VERSE
」¶

#+BEGIN_VERSE
「　選石溪邊坐臥招雲嶺上優游物外一團景況誠難¶訴與高流
#+END_VERSE
」¶

#+BEGIN_VERSE
「　蠅利無勞競取蝸名奚足貪求巢父聞聲洗耳淵明¶一賦歸休
#+END_VERSE
」¶

#+BEGIN_VERSE
「　幽鳥喚予出洞懶雲移我歸休一念機忘物化聲光¶萬古同流
#+END_VERSE
」¶

#+BEGIN_VERSE
「　曩是東林俗子今為黃檗比丘名相既無定準不如
<pb:KR6q0414_J_015-0298c>¶盡付東流
#+END_VERSE
」¶

燈夜¶

#+BEGIN_VERSE
「　處處空懸明月家家門掛燈毬暗地千思百想豁然¶一見便休
#+END_VERSE
」¶

化鐘樓¶

#+BEGIN_VERSE
「　尋個格外知音共振禪林禮樂忽然嘉聲遠揚妙在¶高掛一著
#+END_VERSE
」¶

示良矣禪人求刻語錄¶

#+BEGIN_VERSE
「　正眼瞎驢滅卻旁觀何處尋蹤自覺夢中說夢任君¶褒貶流通
#+END_VERSE
」¶

示尼日照¶

#+BEGIN_VERSE
「　苟能直下心灰坐斷生死去來冷地一聲爆響千門¶萬戶齊開
#+END_VERSE
」¶

山房十詠¶

#+BEGIN_VERSE
「　木落山容冷淡江清瘦影橫斜幾葉漁舟到岸一天¶明月蘆花
#+END_VERSE
」¶

#+BEGIN_VERSE
「　浮世百年一夢皮囊脫寄誰家喚醒茫茫業識進前¶且喫杯茶
#+END_VERSE
」¶

#+BEGIN_VERSE
「　剎那放下無事久煉身心罔然捉月狂猿澗底吞霞¶狡兔雲邊
#+END_VERSE
」¶

#+BEGIN_VERSE
「　老來百事無知兀坐竟年似癡山鬼尋嘗作怪抬遊¶南北東西
#+END_VERSE
」¶

#+BEGIN_VERSE
「　年深霜露果熟春到柳花自妍白牯眼睛脫落狸奴¶鼻孔撩天
#+END_VERSE
」¶

#+BEGIN_VERSE
「　買山羞澀無錢退步高於進前錯腳踏翻泥水團圞¶蓋覆青天
#+END_VERSE
」¶

#+BEGIN_VERSE
「　渾淪白石含玉輕薄紅英逐流年少妖嬌賣俏老來¶無處藏羞
#+END_VERSE
」¶

#+BEGIN_VERSE
「　一葦東西南北半瓢四海五湖踏破乾坤幾片歸來¶仍舊盧都
#+END_VERSE
」
<pb:KR6q0414_J_015-0299a>¶

#+BEGIN_VERSE
「　慧命等于碧落法身充滿閻浮聊借須彌一榻豁開¶日月雙眸
#+END_VERSE
」¶

#+BEGIN_VERSE
「　威音王佛非先樓至如來不後一槌擊殺三千免使¶將來漏逗
#+END_VERSE
」¶

龍峰六詠似裏劉諸居士¶

#+BEGIN_VERSE
「　修逕妙于進步植松久已成陰山谷陡然富貴日來¶滿地篩金
#+END_VERSE
」¶

#+BEGIN_VERSE
「　三寶巖前晏坐千峰列供其前有求未免業累無事¶即是神仙
#+END_VERSE
」¶

#+BEGIN_VERSE
「　既知伯業如夢胡不深山活埋巖靜閒雲借榻窗開¶明月自來
#+END_VERSE
」¶

#+BEGIN_VERSE
「　佛祖聖賢骨格繇來不與人同六載埋頭雪嶺九秋¶冷坐龍峰
#+END_VERSE
」¶

#+BEGIN_VERSE
「　迷即尋枝摘葉悟來直截根元睡起清茶一盞何須¶問酒花村
#+END_VERSE
」¶

#+BEGIN_VERSE
「　足下煙波萬頃峰頭杲日麗天何必清流洗耳是非¶不到巖前
#+END_VERSE
」¶

小溪又詠¶

僧居山水之中不知山水之樂與流俗何異乎嘗¶
憶戊子夏與座元學公避暑於寺之西澗其澄清¶
可以鑑鬚眉而陰翳可以涼肺腑選石十餘枚坐¶
臥其間傳茗留題概世之樂莫若此日予雖不敏¶
已占十絕以紀人境嘉會之勝聊答溪聲長舌之¶
韻也是夏同諸禪客復遊斯處然此時高岸深谷¶
無不變換幸此山川仍然如故莫非神物呵護不¶
沒嘉會之勝予實忍俊不禁仍占十詠與夫靈籟¶
泉音並傳於世盡知予之肝膽無一刻忘斯山水¶
也歟是為序。¶

#+BEGIN_VERSE
「　一枕倦雲幾片夢回鳥噪山堂攜杖尋流洗耳溪陰¶肝膽俱涼
#+END_VERSE
」
<pb:KR6q0414_J_015-0299b>¶

#+BEGIN_VERSE
「　水淨眉鬚可鑑心空身世皆忘坐臥一溪環繞不知¶幾變滄桑
#+END_VERSE
」¶

#+BEGIN_VERSE
「　偶爾尋幽適意追參雲水茫茫猿鳥也知樂趣銜花¶各獻溪傍
#+END_VERSE
」¶

#+BEGIN_VERSE
「　處靜爭如養德避名不若韜光盡道溪山可隱誰知¶天下無藏
#+END_VERSE
」¶

#+BEGIN_VERSE
「　去年此際游詠今日重新舉揚山色人情仍舊自然¶吹水成章
#+END_VERSE
」¶

#+BEGIN_VERSE
「　搆著源頭一滴始知正脈流長黃檗尋嘗苦口舌翻¶四海汪洋
#+END_VERSE
」¶

#+BEGIN_VERSE
「　量大自然納垢德全必也包荒雲倦愛予癖懶天號¶豈責吟狂
#+END_VERSE
」¶

#+BEGIN_VERSE
「　送客一溪流水接人幾片閒雲去住無拘無束何妨¶分而不分
#+END_VERSE
」¶

#+BEGIN_VERSE
「　苟不親師擇友焉知目擊道存一種平懷無寄炎涼¶何處躲跟
#+END_VERSE
」¶

#+BEGIN_VERSE
「　洞口呵雲作跡峰頭棒月成痕不若橫眠一榻任他¶地黑天昏
#+END_VERSE
」¶

贈允超陳居士¶

#+BEGIN_VERSE
「　清話可消舊業涼茶聊解炎情一麈風流五馬半勾¶月轉雙旌
#+END_VERSE
」¶

普惠寺¶

#+BEGIN_VERSE
「　明月到窗可愛疏鐘入耳堪聽貪看龍華普惠西方¶夢亦難成
#+END_VERSE
」¶

香潭八詠¶

#+BEGIN_VERSE
「　偶借維摩片榻始知一味潭香翠竹迎風起舞野花¶冷笑僧狂
#+END_VERSE
」¶

#+BEGIN_VERSE
「　小閣風高格外蓮池水淺魚藏覿面祖山點首源流¶一帶溪光
#+END_VERSE
」¶

#+BEGIN_VERSE
「　秋色留人爽快秋風吹我還鄉野老家居何處杖藜
<pb:KR6q0414_J_015-0299c>¶太殺倉忙
#+END_VERSE
」¶

#+BEGIN_VERSE
「　一杖撐持法界半瓢聊掛書房僊邑好山好水收拾¶一袋囊藏
#+END_VERSE
」¶

#+BEGIN_VERSE
「　秋月秋花可愛秋風秋水成章仙訣還丹九轉佛書¶一卷清涼
#+END_VERSE
」¶

#+BEGIN_VERSE
「　留別愧無妙句贈題想有佳章人情佛法周備杯茶¶遍界生香
#+END_VERSE
」¶

#+BEGIN_VERSE
「　一葦曾隨水轉老僧也逐雲忙喜看潭香仙苑儼然¶佛國金湯
#+END_VERSE
」¶

#+BEGIN_VERSE
「　夢與仙人有約澄潭正好流觴神契臨時可踐道交¶千古難忘
#+END_VERSE
」¶

題龜山四首¶

#+BEGIN_VERSE
「　若了無了可了神龜再現禎祥自有遼天漢子直來¶一擔承當
#+END_VERSE
」¶

#+BEGIN_VERSE
「　昨日天壺寄錫今朝杯渡龜洋靈氣宛然猶在四山¶包裹神藏
#+END_VERSE
」¶

#+BEGIN_VERSE
「　翠屏羅列千古綠樹雲過幾行突出空中樓閣奇觀¶永劫難忘
#+END_VERSE
」¶

#+BEGIN_VERSE
「　非佛非僊非道如癡如夢如狂到處一條白棒翻人¶百副心腸
#+END_VERSE
」¶
¶
¶
¶
¶
¶
¶
¶
¶
¶

<pb:KR6q0414_J_015-0300a>¶

金粟偶成¶

#+BEGIN_VERSE
「　密雲埋古寺疏雨灑孤松刺破紗窗眼南來一線風
#+END_VERSE
」¶

訪鄰虛禪友¶

#+BEGIN_VERSE
「　赤手叩鄰虛依稀月有餘歸來翻舊案浪籍滿床書
#+END_VERSE
」¶

示非日侍者¶

#+BEGIN_VERSE
「　一點光非日區區瞥未曾剎那不返炤辜負碧巖僧
#+END_VERSE
」¶

重興大殿¶

#+BEGIN_VERSE
「　跨海非嘗木撐天必大材東君如有意吹入我門來
#+END_VERSE
」¶

示福泉我登柯居士¶

#+BEGIN_VERSE
「　來時無一物去時空索索築著老僧拳有無俱是錯
#+END_VERSE
」¶

化豆¶

#+BEGIN_VERSE
「　黑豆未生芽珍藏長者家若然拈得出彈破老僧牙
#+END_VERSE
」¶

秋夜¶

#+BEGIN_VERSE
「　葉落山容淡天空劍氣浮闃然無所謂移月上高樓
#+END_VERSE
」¶

遊龍鳳寺¶

#+BEGIN_VERSE
「　滿園多柱石盡是宋賢豪苟不探龍窟焉知有鳳毛
#+END_VERSE
」¶

遊鳳凰寺¶

#+BEGIN_VERSE
「　昔日已來儀今鳴天下知祖山如有色看取鳳凰兒
#+END_VERSE
」¶

開放生池¶

#+BEGIN_VERSE
「　開池為月宮兼復放魚龍異日生頭角方成長者功
#+END_VERSE
」¶

化階級¶

#+BEGIN_VERSE
「　為憐亂走漢權化作階梯接著上頭路大家離水泥
#+END_VERSE
」¶

登師巖¶

#+BEGIN_VERSE
「　短髮歸來白青山間一塵誰知巖下客元是昔時人
#+END_VERSE
」¶

詠梅¶

#+BEGIN_VERSE
「　素性天然潔臨霜志愈貞破顏微冷笑十里淨無塵
#+END_VERSE
」¶

警醉客¶

#+BEGIN_VERSE
「　丈夫時獨醒豈肯昧天真不飲江村酒焉知醉夢人
#+END_VERSE
」¶

其二¶

#+BEGIN_VERSE
「　骨瘦披殘月心狂服素真玉融如許闊若個是全人
#+END_VERSE
」
<pb:KR6q0414_J_015-0300b>¶

其三¶

#+BEGIN_VERSE
「　斫盡千山竹難描性地真試問江心月還曾炤本人
#+END_VERSE
」¶

其四¶

#+BEGIN_VERSE
「　談空身世渺弄假卻成真怪殺趙州老杯茶能醉人
#+END_VERSE
」¶

其五¶

#+BEGIN_VERSE
「　道幻元非幻云真豈是真寒山一片月處處解愁人
#+END_VERSE
」¶

其六¶

#+BEGIN_VERSE
「　迷即頭頭錯悟來法法真無端烹大冶擬鑄一狂人
#+END_VERSE
」¶

化齋糧¶

#+BEGIN_VERSE
「　識法能尊法知賢必養賢飯個無心者是名真福田
#+END_VERSE
」¶

遊福廬示彬廷薛居士¶

#+BEGIN_VERSE
「　怪石逢奇手靈山待至人不因勤拂拭那得此天真
#+END_VERSE
」¶

示燦我施居士¶

#+BEGIN_VERSE
「　一室虛生白六門盡放光勿迷此片地在處法中王
#+END_VERSE
」¶

示省言禪人¶

#+BEGIN_VERSE
「　正法奚容語無求即省言城山一片月印破未生前
#+END_VERSE
」¶

示允武翁居士¶

#+BEGIN_VERSE
「　稜層幾片石卓立瑟江邊水擊如雷吼龍魚不敢前
#+END_VERSE
」¶

示靜宇林居士¶

#+BEGIN_VERSE
「　念念非他念心心不昧渠豁然天地靜獨露一區區
#+END_VERSE
」¶

示與頭建宸周居士¶

#+BEGIN_VERSE
「　嶼頭清信士為法到巖隈愧我無言說推雲放月來
#+END_VERSE
」¶

示十夫陳居士¶

#+BEGIN_VERSE
「　聖賢真命脈佛祖鐵心肝覷破非他物任君到處彈
#+END_VERSE
」¶

示隆聰陳居士¶

#+BEGIN_VERSE
「　聽法法塵礙返聞聞性聰惺惺無一物受用在其中
#+END_VERSE
」¶

示玉樞宋居士¶

#+BEGIN_VERSE
「　茶林山上月惟炤宋時人得到三秋後風光分外新
#+END_VERSE
」¶

示性剛楊道人¶

#+BEGIN_VERSE
「　父母未生時本非男女相但能如是持與佛無兩樣
#+END_VERSE
」
<pb:KR6q0414_J_015-0300c>¶

遊海山三十六湖¶

#+BEGIN_VERSE
「　富貴千山石文章十里湖移筇扣水國震動老龍都
#+END_VERSE
」¶

馬峰院¶

#+BEGIN_VERSE
「　直入馬峰院為尋天馬駒六門俱撞破處處得逢渠
#+END_VERSE
」¶

江郎石¶

#+BEGIN_VERSE
「　奇哉三片石亙古撐天地一喝白雲開巍然壯客志
#+END_VERSE
」¶

題畫鵲¶

#+BEGIN_VERSE
「　獨立花枝上為誰口放開懸崖幽竹影疑是故人來
#+END_VERSE
」¶

詠茶¶

#+BEGIN_VERSE
「　醒迷須雀舌試茗貴龍泉個個開心眼趙州話始圓
#+END_VERSE
」¶

示未徹禪者¶

#+BEGIN_VERSE
「　口蘊寒巖石眉堆秀閣塵其如未徹漢疑殺幾多人
#+END_VERSE
」¶

其二¶

#+BEGIN_VERSE
「　虛空何太窄芥子若為寬者段陽春曲請君試一彈
#+END_VERSE
」¶

其三¶

#+BEGIN_VERSE
「　不聞空外響那有此天真錯入桃源裏如何更問津
#+END_VERSE
」¶

詠雞冠花¶

#+BEGIN_VERSE
「　英氣擎雲漢戎威震綠蘿聞風俱偃草何必動干戈
#+END_VERSE
」¶

示連江諸居士¶

#+BEGIN_VERSE
「　老大口生澀問禪一字無薰風來殿角吹得屎腸枯
#+END_VERSE
」¶

其二¶

#+BEGIN_VERSE
「　借問連江裏蓮花開也無時時甘露洒勿令葉焦枯
#+END_VERSE
」¶

其三¶

#+BEGIN_VERSE
「　榴花檻外紅盡是眼中血蕩子不歸家愁腸向誰說
#+END_VERSE
」¶

其四¶

#+BEGIN_VERSE
「　五月過連江香風來幾行花嬌蓮子現得意在滄浪
#+END_VERSE
」¶

其五¶

#+BEGIN_VERSE
「　老景無何用轉經眼倍花鄰房多意氣日日贈杯茶
#+END_VERSE
」¶

其六¶

#+BEGIN_VERSE
「　君是誰家子來探百丈禪當機覿面疾何用更加鞭
#+END_VERSE
」
<pb:KR6q0414_J_015-0301a>¶

次無價趙居士韻¶

#+BEGIN_VERSE
「　一枕無為床屈伸常自在無端鼾似雷毒龍翻皮袋
#+END_VERSE
」¶

其二¶

#+BEGIN_VERSE
「　有德反無德知非卻不非寒巖貧徹骨雲贈半肩衣
#+END_VERSE
」¶

其三¶

#+BEGIN_VERSE
「　四大非我身三界非吾處拾得一文錢憨憨入酒肆
#+END_VERSE
」¶

示幼峰何居士¶

#+BEGIN_VERSE
「　出醜千般石藏身十里松老來忘管帶處處落行蹤
#+END_VERSE
」¶

參禪偈五首¶

#+BEGIN_VERSE
「　參禪無時節以悟期為徹生死百千翻一刀便見血¶參禪超生死驀直當陽去勘破本來人渾身生鐵鑄¶參禪不得力病在死偏執癩馬繫枯樁驢年得草喫¶參禪貴直截切忌邪師惑一字入胸中千生救不得¶參禪有莽鹵卻似紙糊虎踞坐得人驚一吹骨便露
#+END_VERSE
」¶

示自敏禪人之大灣¶

#+BEGIN_VERSE
「　子去大灣裏莫言我會禪銅頭與鐵額若個不天然
#+END_VERSE
」¶

移榻鐘樓次韻¶

#+BEGIN_VERSE
「　推窗招伴月移榻就吟松咳唾寒潭震龍翻動曉鐘
#+END_VERSE
」¶

其二¶

#+BEGIN_VERSE
「　半句落天峰文章百里松偷閒輸世界贏得一聲鐘
#+END_VERSE
」¶

其三¶

#+BEGIN_VERSE
「　高坐對雄峰狂吟萬壑松不平多少事融在此聲鐘
#+END_VERSE
」¶

募鋪路¶

#+BEGIN_VERSE
「　世路崎嶇久行人愁念長一心平大道千古為津梁
#+END_VERSE
」¶

觀音堂¶

#+BEGIN_VERSE
「　掛錫痕猶在重來舊處尋卻酬大士願不負十年心
#+END_VERSE
」¶

李園¶

#+BEGIN_VERSE
「　李園相借問十里是龍華苟不暫留息焉知道者家
#+END_VERSE
」¶

題孤山¶

#+BEGIN_VERSE
「　偶到孤山上淨無半點塵檀心一片月炤徹本來人
#+END_VERSE
」
<pb:KR6q0414_J_015-0301b>¶

化穀¶

#+BEGIN_VERSE
「　能捨黃金粟廣齋無量僧蓮臺百寶座福大者先登
#+END_VERSE
」¶

普惠寺¶

#+BEGIN_VERSE
「　小園堪寓目千里冀知音杖撥秋風裏幾人醒此心
#+END_VERSE
」¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶

行住坐臥¶

#+BEGIN_VERSE
「　山中行步步截稜稜踏著來時路高低一坦平
#+END_VERSE
」¶

#+BEGIN_VERSE
「　山中住歷歷有可據一念萬斯年腳跟生鐵鑄
#+END_VERSE
」¶

#+BEGIN_VERSE
「　山中坐突出眼眶大天上及人間原來秪這個
#+END_VERSE
」¶

#+BEGIN_VERSE
「　山中臥數片閒雲裹㘞地雷轟天千生大夢破
#+END_VERSE
」¶

拄杖子¶

#+BEGIN_VERSE
「　無孔無竅卓立孤標登山涉水處處逍遙擉破瞎驢¶雙鼻孔撐天拄地赤條條
#+END_VERSE
」¶

應黃檗請臨行示徒¶

#+BEGIN_VERSE
「　本色住山莫務外求把柄在手殺活自繇片地不生
<pb:KR6q0414_J_015-0301c>¶閒草木再三翻覆始知休
#+END_VERSE
」¶

#+BEGIN_VERSE
「　本色住山個個無學渾渾沌沌磊磊落落智愚不肖¶本天真切忌方來亂穿鑿
#+END_VERSE
」¶

#+BEGIN_VERSE
「　本色住山壁立雲間上無可仰下無可攀自肯懸崖¶撒手去頭頭湧出自家顏
#+END_VERSE
」¶

#+BEGIN_VERSE
「　本色住山元無雕琢運水搬柴隨緣飲啄撞倒銀山¶鐵壁時半邊鈯子纔堪托
#+END_VERSE
」¶

慈聖菴尼傳貞乞偈為乃師覺源入塔(其師省中請佛回菴合什三拜即歸寂)¶

#+BEGIN_VERSE
「　自覺本源無一物頭頭流露天真佛進前三拜便翻¶身滿院清風香欻欻咄如何慈聖不撐持無縫塔中¶閒突屹
#+END_VERSE
」¶

憶獅巖¶

#+BEGIN_VERSE
「　喝溪山棒雲月峭峻峰頭得自悅而今輥入稠林中¶啞喫黃連向誰說
#+END_VERSE
」¶

#+BEGIN_VERSE
「　野干鳴獅子吼驚起須彌丁倒走思量舊處實難忘¶夜夜面南看北斗
#+END_VERSE
」¶

詠梅¶

#+BEGIN_VERSE
「　品格非凡類素懷多意氣凝寒鍊子貞凍骨傲君志¶吐露雪霜中藏身煙雨裏(請續後語)
#+END_VERSE
」¶

送止止禪人參方¶

#+BEGIN_VERSE
「　行非行止非止截斷中途無所倚丈夫意氣自軒昂¶豈肯淹人虀甕裏
#+END_VERSE
」¶

#+BEGIN_VERSE
「　行便行止便止江南江北春風起打破乾坤沒處尋¶抬頭撞著自家底
#+END_VERSE
」¶

#+BEGIN_VERSE
「　他人行汝須止衲僧隻眼疾如矢眉間劍氣鑠鋒鋩¶喝散白雲千萬里
#+END_VERSE
」¶

香爐¶

#+BEGIN_VERSE
「　圓陀陀兮萬古常寂氣昂昂兮虛空逼塞吞五嶽之¶名香踏三教之遺跡動著一線穿過驢鼻
#+END_VERSE
」
<pb:KR6q0414_J_015-0302a>¶

為寂朗禪人募戒衣¶

#+BEGIN_VERSE
「　君子慎獨沙門淨戒一念受持終身頂戴入聖賢林¶超生死海成人之美功德莫大
#+END_VERSE
」¶

示行祉行祥二道人¶

#+BEGIN_VERSE
「　父母未生已前非男非女等相勿舍晝夜閒忙細看¶是甚模樣忽然㘞地一聲頓超人間天上
#+END_VERSE
」¶

示通證優婆夷¶

#+BEGIN_VERSE
「　念佛者眾識佛者鮮苟能識佛念念佛現回光便見¶古彌陀口吐蓮花千萬片善女人薦不薦西方併此¶土不隔一條線
#+END_VERSE
」¶

化鹽¶

#+BEGIN_VERSE
「　馬老師三十年浪籍不少新黃檗波挈挈一味無有¶若也淹殺衝浪金鱗敢借大家出手
#+END_VERSE
」¶

示覺隱禪人¶

#+BEGIN_VERSE
「　行住坐臥誰隱誰覺隱耶覺耶無適無莫驀面霜風¶寒毛卓朔抬頭撞著自家底始信六塵元不惡
#+END_VERSE
」¶

化齋¶

#+BEGIN_VERSE
「　舊長老仍歸來空張嘴又打開江山吸盡無餘物夢¶想人天競獻齋
#+END_VERSE
」¶

示化茶僧¶

#+BEGIN_VERSE
「　禪和子口吧吧夢寐裏要喫茶驀頭撞著趙州老把¶住當胸不放他不放他且置畢竟要個甚麼
#+END_VERSE
」¶

示化豆僧¶

#+BEGIN_VERSE
「　顆顆如意粒粒圓成和盤托出慶快生平潦倒衲僧¶自來莽鹵要些黑豆換人眼睛
#+END_VERSE
」¶

示化齋僧¶

#+BEGIN_VERSE
「　渴飲五湖饑吞群象偶到龍泉口閣壁上試問具眼¶檀那以何物供得者個和尚
#+END_VERSE
」¶

示化薯僧¶

#+BEGIN_VERSE
「　舌卷西江水筆耕無漏田聊供諸釋子一飽不知天
<pb:KR6q0414_J_015-0302b>¶吾願常如此人心不似前感斯荒亂歲筆舌復何言¶蒼天蒼天豈困余禪鎮州大蘿蔔可以接納玄侶我¶邑紫玉薯不可以奉獻金仙
#+END_VERSE
」¶

示白田鄭居士¶

#+BEGIN_VERSE
「　父生母養天覆地載人道居中孝節惟大順逆無違¶知恩有在返炤片心酬二親回機一念超三界善人¶步步行吾言世出世間無窒礙
#+END_VERSE
」¶

示鑑先禪人¶

#+BEGIN_VERSE
「　鑑得未生一念真了無生死相追尋自來佛祖原同¶調個個心空投芥針若覓老僧元字腳恐教黑白業¶來侵鑑禪者自沉吟杖底風光好酌斟
#+END_VERSE
」¶

示心悟禪人¶

#+BEGIN_VERSE
「　心悟烏用求欲求心未悟看破悟迷人元來無兩個¶直饒鐵脊梁也須棒點過自家腳底有新鮮切忌販¶賣人滯貨
#+END_VERSE
」¶

示野麟上人¶

#+BEGIN_VERSE
「　從人求者不是家寶胸中流出無價之珍花開未盡¶春先老若個堂前惜寸陰
#+END_VERSE
」¶

朗生禪人乞偈重修寒山室¶

#+BEGIN_VERSE
「　佛祖導善龍天相吉果孰檀門花開夢筆拂拂薰風¶那畔來一齊吹入寒山室
#+END_VERSE
」
<pb:KR6q0414_J_015-0302c>¶

